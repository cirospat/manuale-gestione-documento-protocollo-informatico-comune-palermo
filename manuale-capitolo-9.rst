
.. _h234672782eb2c012717be4558:

9- Elenco dei documenti esclusi dalla registrazione di Protocollo e documenti soggetti a registrazione particolari  
********************************************************************************************************************

II presente capitolo individua i documenti esclusi dalla registrazione di protocollo.

.. _h474221525c567337c44550601e3520:

9.1     Documenti esclusi 
==========================

Sono esclusi dalla registrazione di protocollo tutti i documenti di cui all’art. 53 comma 5 del decreto del Presidente della Repubblica 20 dicembre 2000, n. 445:

* Gazzette ufficiali;

* Bollettini ufficiali della Pubblica Amministrazione;

* notiziari della Pubblica Amministrazione;

* note di ricezione circolari  ed altre disposizioni;

* materiali statistici;

* atti preparatori interni;

* giornali, riviste, libri;

* materiali pubblicitari;

* inviti a manifestazioni che non attivino procedimenti amministrativi;

* tutti i documenti già soggetti a registrazione particolare dell’Amministrazione.

Inoltre, sono esclusi dalla registrazione di protocollo tutti documenti che per loro natura non rivestono alcuna rilevanza giuridico-amministrativa presente e futura, gli atti interni che non costituiscono fasi obbligatorie e imprescindibili dei procedimenti amministrativi, quelli di preminente carattere informativo nonché i documenti di interesse effimero.

Al di fuori delle tipologie documentali sopra elencate, la responsabilità di ulteriori esclusioni dalla registrazione di protocollo è in capo ai Responsabili dei procedimenti.

Fanno parte dei documenti esclusi quelli elencati nell’\ |LINK1|\ .

.. _h147c147836727d341715325f78423b:

9.2    Documentazione soggetta a registrazione mediante registri particolari 
=============================================================================

Sono stati istituiti i seguenti registri particolari:

* Registro delle proposte di Deliberazioni di Giunta e di Consiglio Comunale;

* Registro per le sedute del Consiglio Comunale;

* Registro per le sedute dell'Assemblea dei Sindaci dell’Area Metropolitana di Palermo;

* Registro delle delibere della Giunta Comunale

* Registro delle delibere del Consiglio Comunale;

* Registro delle delibere dell'Assemblea dei Sindaci dell’Area Metropolitana di Palermo;

* Registro delle determinazioni dirigenziali;

* Registro delle determinazioni e ordinanze sindacali

* Registro delle concessioni;

* Registro dei contratti e convenzioni (scrittura privata);

* Registro delle pubblicazione all'albo pretorio online. 

Il software di produzione di queste tipologie di documentazione consente di eseguire su di essi tutte le operazioni previste nell'ambito della gestione dei documenti e del sistema adottato per il protocollo informatico. Ogni registrazione deve riportare necessariamente:

* dati identificativi di ciascun atto (autore, destinatario, oggetto, data, generati in modo non modificabile);

* numero di repertorio progressivo annuale (generato in modo non modificabile);

* dati relativi alla classificazione e fascicolazione.

Ciascun complesso dei documenti sopra descritti, in quanto aggregazione di documenti tutti appartenenti alla medesima tipologia, costituisce una serie con rilevanza giuridica all'interno della quale i rispettivi documenti sono conservati in originale e ordinati secondo il numero progressivo dell'anno, ferme restando le eventuali copie conformi all'originale e le copie di carattere informativo riprodotte per le esigenze d'ufficio che vengono conservate all'interno dei fascicoli cui appartengono. 

Oltre a quelli elencati possono essere istituiti altri registri con le stesse caratteristiche.


.. bottom of content


.. |LINK1| raw:: html

    <a href="https://manuale-gestione-protocollo-documento-informatico-palermo.readthedocs.io/it/latest/manuale-allegato-3.html" target="_blank">allegato 3</a>

