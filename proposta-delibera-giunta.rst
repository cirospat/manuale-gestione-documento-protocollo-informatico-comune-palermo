
.. _h5086c37484c20176996872315a5966:

Proposta di Deliberazione di Giunta Comunale per l’approvazione del manuale di gestione
***************************************************************************************

Il Dirigente del Servizio Innovazione, in riferimento all’argomento in oggetto indicato, sottopone alla Giunta Comunale la proposta di delibera nel testo che segue:

     

OGGETTO: approvazione del “\ |STYLE0|\ ”.

Il Dirigente

Atteso che:

* l’atto che si propone consegue dall’applicazione dei contenuti del Codice dell’Amministrazione Digitale (CAD) di cui al D.Lgs. 82/2005 e s.m.i..

Premesso che:

* il Decreto del Presidente del Consiglio dei Ministri del 3 dicembre 2013 "Regole tecniche in materia di conservazione”, ai sensi degli articoli 20, commi 3 e 5-bis, 23-ter, comma 4, 43, commi 1 e 3, 44, 44-bis e 71, commi 1, del CAD, prevede che le pubbliche amministrazioni di cui all'articolo 2,  comma 2 (del CAD):

#. provvedano a nominare il responsabile della gestione documentale e un suo vicario, per casi di vacanza, assenza o impedimento del primo al quale vengono attribuiti i compiti di cui all'art. 4 del decreto medesimo; 

#. adottino su proposta del responsabile del Servizio Innovazione il manuale di gestione, che descrive il sistema di gestione, anche ai fini della conservazione dei documenti informatici, e fornisce le istruzioni per il corretto funzionamento del servizio per la tenuta del protocollo informatico, della gestione dei flussi documentali e degli archivi;

Considerato:

* che il percorso normativo tracciato dal legislatore nel corso degli ultimi anni in materia di semplificazione e innovazione dei procedimenti amministrativi riconosce alla dematerializzazione documentale un ruolo di primo piano e che in tale contesto è fondamentale garantire la conservazione documentale in modo autentico e accessibile anche nel lungo periodo, così come avviene tradizionalmente per documenti analogici; 

* che occorre pertanto adeguare alla normativa le disposizioni organizzative dell'ente con la predisposizione del Manuale di gestione e provvedere all'individuazione dei diversi ruoli dei soggetti previsti dalla normativa tra le figure professionali attualmente in servizio presso l'ente ed in particolare: 

    * Coordinatore della gestione documentale, 

    * Responsabile per la tenuta del protocollo informatico e gestione documentale, 

    * Vicario Responsabile per la tenuta del protocollo informatico e gestione documentale, 

    * Responsabile tecnico per la tenuta del sistema di gestione informatica del protocollo, 

    * Responsabile dei flussi documentali, 

    * Responsabile della sicurezza (già individuata la figura del Dirigente dell’Ufficio Innovazione), 

    * Responsabile della conservazione (già individuata la figura del Dirigente dell’Ufficio Innovazione).

Tenuto conto che:

    il Comune di Palermo è impegnato, attraverso la propria Società partecipata per i servizi informatici SISPI SPA, nella digitalizzazione dei processi amministrativi necessari, tra l’altro, all’attuazione degli obiettivi nazionali di Agenda Digitale.

Ritenuto

    di dover fissare, comunque, l’obiettivo gestionale di cui al presente provvedimento, da realizzarsi a cura del Dirigente competente, dott. Gabriele Marchese, con l’osservanza di determinati criteri direttivi, in ossequio al principio che la gestione spetta ai Dirigenti pur nel rispetto dei criteri fissati dall’organo politico.

Viste le norme di settore sul protocollo informatico, e gestione documentale:

* il Codice dell'Amministrazione Digitale D. LGS 7 marzo 2005 n. 82 e successive modifiche e integrazioni;

* l’art. 107 del D.lgs n. 267/2000 “T.U. degli Enti Locali” che disciplina le competenze dei dirigenti; 

* il D.P.C.M. 3 dicembre 2013 Regole tecniche per il protocollo informatico ai sensi degli articoli 40-bis, 41, 47, 57-bis e 71, del Codice dell'Amministrazione digitale di cui al decreto legislativo n. 82 del 2005; 

* il DPR 445/2000 "Testo Unico delle disposizioni legislative e regolamentari in materia di documentazione amministrativa; 

* il D.P.C.M. 31 Ottobre 2000 contenente le Regole tecniche sul protocollo informatico che all'art. 5 prevede la redazione di un manuale di gestione che descriva il sistema di gestione e conservazione dei documenti, e le fasi operative del sistema per la gestione del protocollo informatico e degli archivi.

Visti:

* lo Statuto Comunale;

* il vigente Regolamento degli Uffici e dei Servizi;

* l’art. 1, lett. h) della l.r. 48/91, che recepisce art.51 l. 142/90

* l’art. 107, comma 5 del D.Lgs. 267/2000 (“\ |STYLE1|\ ”);

* la legge 142/90 e s.m.i. così come recepita dalla Legge Regionale 48/91 e s.m.i.; del T.U.E.L. approvato con D.Lgs 267/2000; dell’O.R.EE.LL che richiamano la competenza della Giunta comunale a deliberare l’atto proposto

Vista: 

    la proposta di “\ |STYLE2|\ ” redatto dallo staff del Responsabile del Servizio  Innovazione per la tenuta del sistema di gestione informatica del protocollo, allegato alla presente quale parte integrante (allegato A);

Propone,

    per i motivi esposti in narrativa e che s’intendono condivisi e riportati: 

* di approvare il \ |STYLE3|\ ; 

* che vengano attuate, a cura del Responsabile del Servizio Innovazione, le seguenti fasi essenziali del procedimento di cui all’oggetto: 

    #. invio via email del Manuale alle figure dirigenziali;

    #. organizzazione di una giornata di sensibilizzazione sull’uso del Manuale diretta alle figure dirigenziali, 

    #. avvio di incontri con i tecnici della Società informatica comunale Sispi SpA per le attività tecniche necessarie ad adeguare l’attuale sistema di gestione del Protocollo informatico e del documento informatico alle previsioni del Manuale allegato;

* di dare mandato alla Società informatica comunale SISPI SpA di porre in essere tutte le attività tecniche necessarie all’adeguamento dell’attuale sistema di protocollo e di gestione del documento informatico alle funzionalità previste nel Manuale;

* di dare mandato al Segretario Generale di provvedere, con successivo atto, all'individuazione dei diversi ruoli dei soggetti previsti dalla normativa (e concernenti l’attuazione di quanto previsto nel Manuale allegato), tra le figure professionali attualmente in servizio presso l'ente ed in particolare: 

    #. Coordinatore della gestione documentale, 

    #. Responsabile per la tenuta del protocollo informatico e gestione documentale, 

    #. Vicario Responsabile per la tenuta del protocollo informatico e gestione documentale, 

    #. Responsabile tecnico per la tenuta del sistema di gestione informatica del protocollo, 

    #. Responsabile dei flussi documentali, 

    #. Responsabile della sicurezza informatica (riassegnare o confermare la figura già individuata precedentemente nel Dirigente dell’Ufficio Innovazione), 

    #. Responsabile della conservazione documentale (riassegnare o confermare la figura già individuata precedentemente nel Dirigente dell’Ufficio Innovazione).

Dare atto che:

* il presente atto non comporta oneri riflessi diretti o indiretti sulla situazione economico finanziaria dell'Amministrazione Comunale. 

Il Dirigente del Servizio Innovazione (Gabriele Marchese)

Il Capo Area Servizi alla città, letta la superiore proposta e i relativi contenuti, appone il proprio visto per condivisione del suddetto parere tecnico.

Il Dirigente Capo Area   (Domenico Musacchia)

                 

Il Sindaco/l’Assessore al ramo, letta la superiore proposta e ritenuto che la stessa rientra tra gli obiettivi programmati dell’Ente, ne propone l’adozione da parte della Giunta Comunale.    

Il Sindaco/l’Assessore  (Iolanda Riolo)

 

Il Dirigente responsabile di Ragioneria esprime in merito, ai sensi e per gli effetti dell’art. 12 della L.R. n. 30/2000, parere (favorevole/contrario) in ordine alla regolarità contabile della proposta di deliberazione in oggetto (motivare il parere contrario e citare la norma violata).

Il Dirigente Responsabile di Ragioneria (Bouslav Basile)

        

|

Estratto di deliberazione di G.C. 

COMUNE DI PALERMO

Area dei Servizi alla città -  Servizio Innovazione

Deliberazione di G.C. n.          del               .2019

Oggetto: approvazione del “manuale di gestione del protocollo informatico, dei documenti e dell'archivio del Comune di Palermo”.

La Giunta Comunale

Omissis

DELIBERA

* di approvare il \ |STYLE4|\ ; 

* che vengano attuate, a cura del Responsabile del Servizio Innovazione, le seguenti fasi essenziali del procedimento di cui all’oggetto: 

    #. invio via email del Manuale alle figure dirigenziali;

    #. organizzazione di una giornata di sensibilizzazione sull’uso del Manuale diretta alle figure dirigenziali, 

    #. avvio di incontri con i tecnici della Società informatica comunale Sispi SpA per le attività tecniche necessarie ad adeguare l’attuale sistema di gestione del Protocollo informatico e del documento informatico alle previsioni del Manuale allegato;

* di dare mandato alla Società informatica comunale SISPI SpA di porre in essere tutte le attività tecniche necessarie all’adeguamento dell’attuale sistema di protocollo e di gestione del documento informatico alle funzionalità previste nel Manuale;

* di dare mandato al Segretario Generale di provvedere, con successivo atto, all'individuazione dei diversi ruoli dei soggetti previsti dalla normativa (e concernenti l’attuazione di quanto previsto nel Manuale allegato), tra le figure professionali attualmente in servizio presso l'ente ed in particolare: 

    #. Coordinatore della gestione documentale, 

    #. Responsabile per la tenuta del protocollo informatico e gestione documentale, 

    #. Vicario Responsabile per la tenuta del protocollo informatico e gestione documentale, 

    #. Responsabile tecnico per la tenuta del sistema di gestione informatica del protocollo, 

    #. Responsabile dei flussi documentali, 

    #. Responsabile della sicurezza informatica (riassegnare o confermare la figura già individuata precedentemente nel Dirigente dell’Ufficio Innovazione), 

    #. Responsabile della conservazione documentale (riassegnare o confermare la figura già individuata precedentemente nel Dirigente dell’Ufficio Innovazione).

Dare atto che

* il presente atto non comporta oneri riflessi diretti o indiretti sulla situazione economico finanziaria dell'Amministrazione Comunale. 

.. bottom of content


.. |STYLE0| replace:: **manuale di gestione del protocollo informatico, dei documenti e dell'archivio del Comune di Palermo**

.. |STYLE1| replace:: *l’adozione di atti di gestione e di atti o provvedimenti amministrativi .. .si intendono nel senso che la rispettiva competenza spetta ai dirigenti*

.. |STYLE2| replace:: **manuale di gestione del protocollo informatico, dei documenti e dell'archivio del Comune di Palermo**

.. |STYLE3| replace:: **“manuale di gestione del protocollo informatico, dei documenti e dell'archivio del Comune di Palermo”**

.. |STYLE4| replace:: **“manuale di gestione del protocollo informatico, dei documenti e dell'archivio del Comune di Palermo”**
